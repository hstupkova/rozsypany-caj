---
layout: layouts/article.njk
title: Doprava
subtitlevisible: no
index: no
hero: /images/doprava_hero.JPG
header: up
before: no
beforelink: #
back: Praktické rady
backlink: /prakticke-rady/
after: Ubytování
afterlink: /prakticke-rady/ubytovani/
perex: Doprava bude zabírat ve&nbsp;vašem rozpočtu rozhodně největší položku, a&nbsp;to pravděpodobně i&nbsp;v&nbsp;případě, že&nbsp;odečtete ceny letenek. Nebudu vám radit, jak si koupit jízdenky na&nbsp;vlak nebo kterými dveřmi nastupovat do&nbsp;autobusu, ale spíš se zaměřím na&nbsp;to, který druh dopravy zvolit z&nbsp;hlediska ceny, času a&nbsp;dostupnosti.
tags:
- articles
- tips
---
<section class="page-content__text">

  Každý cestovatel, který nemá neomezené finance, musí ve&nbsp;svém rozpočtu počítat se&nbsp;čtyřmi základními **kategoriemi výdajů**:

  1. doprava
  2. ubytování
  3. jídlo
  4. suvenýry a dárky

  Dovolím si pominout poslední z&nbsp;nich, která je natolik individuální, že nemá význam se jí tady věnovat (v&nbsp;Japonsku se dá utrácet *opravdu hodně*), a zaměřím se na&nbsp;ty ostatní. Z nich je na&nbsp;prvním místě, co se výdajů týče, určitě doprava. Nebudu zde vypisovat, jak jednotlivé druhy dopravy v&nbsp;Japonsku fungují, jak se kupují jízdenky apod., ale pokusím spíš ukázat jiný úhel pohledu na&nbsp;to, jakou dopravu vůbec zvolit při&nbsp;plánování cesty.

  ## Mezinárodní letenky

  Do&nbsp;Japonska se předně musíte nějak dostat. Pokud máte opravdu hodně napjatý rozpočet, ale na&nbsp;druhou stranu jste časově flexibilní a&nbsp;dokážete rychle reagovat na&nbsp;slevové akce aerolinek, hodí se sledovat stránky jako [www.akcniletenky.com](http://www.akcniletenky.com) nebo [www.cestujlevne.com](http://www.cestujlevne.com). My jsme vždy měli už&nbsp;hodně dopředu přesně daný termín, takže se s&nbsp;nákupem letenek nedalo nic moc akčního vymýšlet, ale i&nbsp;tak se vyplatí zamyslet se nad&nbsp;několika body, které vám pomůžou se rozhodnout, kdy a&nbsp;s&nbsp;kým letět:

  - Pokud se nehodláte zdržovat jen v&nbsp;Tokiu, zjistěte si, kolik by stála letenka do&nbsp;některého z&nbsp;jiných měst, která hodláte navštívit. Aerolinky občas mívají slevové akce na&nbsp;lety mimo tokijská letiště. Nám se takhle podařilo sehnat levnější letenku do&nbsp;Kumamota na Kyushu, ale často jsem zahlédla akce na&nbsp;letenky do&nbsp;oblasti Kansai (Osaka a&nbsp;okolí).
  - Stejně tak se podívejte na&nbsp;odlety z&nbsp;okolních států a neomezujte se na&nbsp;Prahu.
  - Pokud v&nbsp;Japonsku plánujete nakupovat, zjistěte si maximální povolený počet a&nbsp;váhu zavazadel. Nám se vyplatilo letět s&nbsp;Emirates, kteří umožňovali naložit 30&nbsp;kg na&nbsp;osobu bez ohledu na&nbsp;počet zavazadel, takže jsem si zpátky vezla krabici s&nbsp;koupeným rýžovarem bez&nbsp;dalšího poplatku.

</section>

<section class="page-content__img-horizontal">
  <figure class="figure">
    <img src="/images/doprava_IMG_0230.jpg" alt="hora Fuji při pohledu z letiště Haneda" width="1060px" height="795px">
    <figcaption class="figure__caption">Haneda, jedno z tokijských letišť, nabízí nádherný výhled na Fujisan.</figcaption>
  </figure>
</section>

<section class="page-content__text">

  ## Přesuny po Japonsku

  Když si otevřete cestovatelské stránky s&nbsp;radami, jak se pohybovat po&nbsp;Japonsku, pravděpodobně se dočtete, že nemáte nic řešit, máte si koupit **Japan Rail Pass** (předplacená kartička, která vám umožňuje po&nbsp;dobu její platnosti neomezeně využívat všechny vlaky JR Group včetně shinkansenů (kromě nejrychlejšího nozomi), v&nbsp;ceně jsou i&nbsp;místenky) a&nbsp;jezdit vlakem "zdarma". To je jistě dobrá rada, ale jako většina univerzálních rad platí jen někdy a&nbsp;jen pro někoho. Velmi záleží na&nbsp;tom, kolik vás jede, na&nbsp;jak dlouho, jak moc se během té&nbsp;doby budete přesouvat, jestli vůbec do&nbsp;míst, kam se chystáte, vedou koleje, a&nbsp;pokud ano, jestli je obsluhuje JR Group. Proto je dobré se zamyslet nad&nbsp;následujícími otázkami:

  ### Jak dlouho v Japonsku budu a&nbsp;jak moc se během té doby budu přesouvat?

  [Japan Rail Pass](https://japanrailpass.net/) není úplně levná záležitost, ale to nejsou ani jízdenky na&nbsp;vlak. Zvlášť když jsou v&nbsp;Japonsku cenově odstupňované podle "rychlosti" vlaku, tedy pokud jedete z&nbsp;bodu A do&nbsp;bodu B rychlíkem, zaplatíte vyšší cenu, než když pojedete osobákem. A ještě vyšší, pokud využijete shinkansen. JRP se tedy vyplatí hlavně na&nbsp;**delší přejezdy rychlejšími typy vlaků**. Pokud budete většinu času v&nbsp;Tokiu a&nbsp;maximálně se podíváte někde po&nbsp;okolí (Kamakura, Yokohama…), je dost dobře možné, že se vám JRP vůbec nevyplatí.

  JRP se dá koupit v 7, 14 a 21denní variantě a&nbsp;s&nbsp;delší platností příslušně stoupá i&nbsp;cena. Aby se vám jeho pořízení vyplatilo, musíte ony delší přejezdy stihnout během jeho platnosti a&nbsp;tomu **přizpůsobit svůj itinerář**, což může být pro někoho omezující. Typický příklad: chci detailně prozkoumat Kyoto, ale jsem limitována 7&nbsp;dny, během kterých musím do&nbsp;Kyota přijet a&nbsp;zase z&nbsp;něj odjet, což nechává na&nbsp;prohlídku města a&nbsp;jeho okolí (Nara, Osaka) jen 5&nbsp;dní. A&nbsp;delší rail pass se už nevyplatí. On se tedy možná nevyplatí ani ten sedmidenní (cena shinkansenu s&nbsp;místenkou z&nbsp;Tokya do&nbsp;Kyota a zpátky je v&nbsp;čase psaní tohoto článku Y27.700 a&nbsp;cena sedmidenního JRP Y33.610), proto vážně doporučuju si před koupí spočítat, kolik reálně projezdíte.

  To se naštěstí dá udělat poměrně jednoduše. Na&nbsp;stránkách [www.hyperdia.com](http://www.hyperdia.com) si můžete v&nbsp;angličtině vyhledat libovolné vlakové spoje mezi dvěma body (přesněji řečeno mezi dvěma nádražími, jejichž název musíte zadat přesně, protože našeptávač vyhledává názvy podle abecedy a&nbsp;ne fulltextem; tzn. pokud chcete zadat třeba Minami-Chitose, musíte to napsat celé, protože pod Chitose to nenajde). Výsledkem je nejen přesný itinerář trasy a&nbsp;přestupů, ale i&nbsp;do&nbsp;detailů rozepsaná cena (za&nbsp;každý vlak zvlášť, ceny místenek apod.).

  Pozor, JRP platí jen na&nbsp;jízdenky JR Group. Na&nbsp;mnoha místech fungují soukromí regionální dopravci a&nbsp;na&nbsp;jejich linkách je vám JRP k&nbsp;ničemu. Hyperdia tyto vlaky ale přehledně označí, takže na&nbsp;první pohled vidíte, s&nbsp;kým jedete.

  Kromě velkého celonárodního Japan Rail Passu ale existují i&nbsp;pasy lokální, pro nějakou menší oblast. Každý má jiné podmínky, některé platí i&nbsp;pro soukromé dopravce, úplný přehled všech pasů včetně podmínek má třeba [Japan Guide](https://www.japan-guide.com/e/e2357.html).

</section>

<section class="page-content__img-horizontal">
  <figure class="figure">
    <img src="/images/doprava_IMG_1172.jpg" alt="železniční přejezd" width="1060px" height="795px">
    <figcaption class="figure__caption">Typická venkovská lokálka</figcaption>
  </figure>
</section>

<section class="page-content__text">

  ### Kolik času chci přesunem strávit?

  Pokud vás čeká opravdu hodně dlouhý přejezd (z&nbsp;Tokya na&nbsp;Hokkaido, na&nbsp;Kyushu apod.), zvažte **vnitrostátní přelet**. Kromě toho, že je to rychlejší, je to často taky podstatně levnější.

  Obě hlavní japonské letecké společnosti nabízejí zlevněné letenky pro cizince:

  - [Experience Japan Fare](https://www.ana.co.jp/en/us/plan-book/promotions/special-fares/) od&nbsp;ANA
  - [Japan Explorer Pass](https://www.jal.co.jp/world/en/world/japan_explorer_pass/lp/) od&nbsp;Japan Airlines

  Kromě toho v&nbsp;Japonsku působí i&nbsp;řada **nízkonákladových leteckých společností**, jejich přehled například [zde](https://www.japan-guide.com/e/e2365.html).

  Pokud váš přesun není extrémně dlouhý, lze využít i&nbsp;**dálkové autobusy** (na dlouhé trasy často jezdí spací autobusy). Jejich hlavní výhodou je cena, za&nbsp;což platíte delším časem přejezdu a&nbsp;do jisté míry i pohodlím.

  Bohužel neexistuje žádná centrální stránka, na&nbsp;které by se dalo hledat libovolné autobusové spojení po&nbsp;Japonsku a&nbsp;jeho cena, musíte googlit regionální dopravce a&nbsp;prohrabávat se jejich stránkami v&nbsp;japonštině. My jsme většinou jízdenky řešili až na&nbsp;místě na&nbsp;nádraží, obvykle se našel někdo, kdo nám byl schopný poradit anglicky. Hyperdia zmíněná výše teď nějaké omezené hledání dálkových autobusových linek umožňuje, ale není to úplně uživatelsky přívětivé (na&nbsp;rozdíl od hledání vlakových spojů).

  Podrobnější info o&nbsp;dálkových autobusech má opět [Japan Guide](https://www.japan-guide.com/e/e2366.html). Tamtéž je i&nbsp;podrobný návod, jak se v&nbsp;autobusech [platí jízdné](https://www.japan-guide.com/e/e2015.html) (pro našince to není moc intuitivní, tak doporučuju nastudovat předem).

</section>

<section class="page-content__img-horizontal">
  <figure class="figure">
    <img src="/images/doprava_P1060645.JPG" alt="autobus v Aomori" width="1060px" height="795px">
    <figcaption class="figure__caption">Místní autobus v Aomori</figcaption>
  </figure>
</section>

<section class="page-content__text">

  ### Dá se do míst, která chci navštívit, dostat pohodlně hromadnou dopravou?

  Nyní se konečně dostáváme k&nbsp;mému nejoblíbenějšímu dopravnímu prostředku v&nbsp;Japonsku: **autu**. Proč nejoblíbenějšímu? Protože díky autu se dostanete kamkoli, kam chcete, bez ohledu na&nbsp;to, jak často a&nbsp;jestli vůbec tam jezdí hromadná doprava. A&nbsp;protože mě na&nbsp;Japonsku nejvíc baví objevovat a&nbsp;prozkoumávat japonský venkov a&nbsp;hlavně hory, je auto opravdu nejlepší volba (pro městskou turistiku je to naopak ta nejhorší).

  Když připočítáme to, že o&nbsp;cenu auta se obvykle podělí víc lidí, vyjde to ve&nbsp;výsledku i&nbsp;levněji než&nbsp;autobus či&nbsp;vlak.

  Při půjčování auta je ale potřeba počítat s&nbsp;několika věcmi:

  - Měli byste s&nbsp;sebou mít mezinárodní řidičský průkaz. Je to taková malá papírová knížečka, jejíž vydání stojí 50 Kč, není na&nbsp;ní ani slovo japonsky, ale všude píšou, že je potřeba. Po nás ji nikdy nikdo nechtěl. Zato všude chtěli klasický řidičák.
  - Auto je nejlepší objednat předem, a&nbsp;to ze dvou důvodů. Za prvé na&nbsp;místě nemusí mít žádné auto skladem (vzhledem k&nbsp;drahému parkování spousta firem auta vůbec nevlastní a&nbsp;raději si je pro&nbsp;služební cesty půjčuje) a&nbsp;za&nbsp;druhé se mi ještě nikdy nestalo, že by kdokoli v půjčovně uměl anglicky… Existují zprostředkovatelské stránky (my máme vyzkoušené třeba [tocoo](https://www2.tocoo.jp/en/index), ale existuje jich víc), kde si auto předem zamluvíte a půjčovna díky tomu dopředu ví, že jim tam přijde cizinec, takže budou mít informace aspoň na&nbsp;papíře anglicky. Nebo požádejte na&nbsp;recepci v&nbsp;hotelu, jestli by vám půjčení auta nedomluvili telefonicky.
  - Vyberte si menší auto. Zvlášť pokud se chystáte do&nbsp;hor. Tam občas silnice šířkou připomínají spíš naše cyklostezky a&nbsp;kolikrát jsem byla ráda, že&nbsp;jezdíme mrňavým marchem, jinak bychom se tam asi nevešli…
  - Obrovskou nevýhodou půjčení auta je nutnost řešit parkování. Na&nbsp;venkově se to ještě dá (na&nbsp;Hokkaidu s&nbsp;tím nebyl problém nikde), ale jak vjedete do&nbsp;města, začnete cálovat. Je dobré si vybrat hotel podle toho, jestli má zajištěné parkování (a&nbsp;počítat s&nbsp;tím, že nikdy nebude zdarma). A&nbsp;připravit se na&nbsp;různé dobrodružné formy parkování, ať už jsou to všemožné výtahy a&nbsp;zvedáky nebo třeba příčné prahy, které vám znemožní odjezd, dokud nezaplatíte parkovné v&nbsp;automatu.

</section>

<section class="page-content__img-horizontal">
  <figure class="figure">
    <img src="/images/doprava_IMG_1084.jpg" alt="parkovací práh" width="1060px" height="795px">
    <figcaption class="figure__caption">Po zaplacení parkovného se práh sklapne a vy máte pár minut na to, abyste odjeli.</figcaption>
  </figure>
</section>

<section class="page-content__text">

  - Druhou nevýhodou je relativní pomalost této dopravy. Japonsko nemá jednotně definované rychlostní limity, všude jsou upraveny značkami, ale obvykle je to 30-40&nbsp;km/h v zástavbě, 60&nbsp;km/h mimo zástavbu a 80-100&nbsp;km/h na&nbsp;dálnici.
  - Na dálnicích se platí mýto a&nbsp;je dost drahé (dálnice jsou vlastněny soukromou společností).

  Skoro to zní, že půjčení auta má víc nevýhod než&nbsp;výhod, ale já už bych jinak nejela. Auto dá člověku tu pravou svobodu objevovat zapadlé vesničky, rýžová pole, čajové terasy a&nbsp;přírodní krásy, ke&nbsp;kterým autobus zajíždí jednou denně dva měsíce v&nbsp;roce.

  Pěkný článek o řízení v Japonsku je k&nbsp;nalezení [zde](https://www.tsunagujapan.com/a-beginner-s-guide-to-driving-in-japan/#hlKENKBN5Q51N1K).

</section>

<section class="page-content__img-horizontal">
  <figure class="figure">
    <img src="/images/doprava_DSC_9056.jpg" alt="Furano" width="1060px" height="795px">
    <figcaption class="figure__caption">Sem bychom se bez auta nedostali.</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/doprava_P1040314.JPG" alt="parkovací práh" width="1060px" height="795px">
    <figcaption class="figure__caption">Úzké silničky v horách šířkou připomínají naše cyklostezky.</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/doprava_P1050865.JPG" alt="japonské dopravní značky" width="1060px" height="795px">
    <figcaption class="figure__caption">Na Hokkaidu dávají lišky dobrou noc.</figcaption>
  </figure>
</section>


