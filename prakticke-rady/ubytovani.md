---
layout: layouts/article.njk
title: Ubytování
subtitlevisible: no
index: no
hero: /images/ubytovani_hero.jpg
header: center
before: Doprava
beforelink: /prakticke-rady/doprava/
back: Praktické rady
backlink: /prakticke-rady/
after: Jídlo
afterlink: /prakticke-rady/jidlo/
perex: Objednat si ubytování přes&nbsp;booking nebo jemu podobné stránky zvládne asi každý. Japonsko ale patří k&nbsp;zemím s&nbsp;nejrozmanitějšími druhy ubytování a&nbsp;byla by škoda omezovat se jen na&nbsp;anonymní hotely u&nbsp;nádraží.
tags:
- articles
- tips
---
<section class="page-content__text">

Pokud chcete cestovat po&nbsp;Japonsku, budete muset někde přespávat. Nemá smysl vám představovat notoricky známé vyhledávače ubytování jako [booking.com](http://booking.com) nebo [airbnb.com](http://airbnb.com) (nebo jeho víc punk variantu [couchsurfing.com](http://couchsurfing.com)), ty samozřejmě fungují v&nbsp;Japonsku též a&nbsp;každý je zná. Já se zkusím zaměřit na&nbsp;alternativnější způsoby ubytování. 

## Hostely

Začneme zlehka: hostely. Ne&nbsp;každý má chuť trávit dovolenou s&nbsp;osmi dalšími lidmi v&nbsp;jednom pokoji, i&nbsp;kdyby tím měl ušetřit hromadu peněz, a&nbsp;já to chápu; sama jsem takové ubytování nikdy nevyhledávala. Naštěstí v&nbsp;Japonsku velká část hostelů nabízí i&nbsp;privátní pokoje pro&nbsp;2/3/4 lidi, takže jediné nepohodlí oproti běžnému hotelu je společná koupelna na&nbsp;patře. Ale protože jsme v&nbsp;Japonsku, není třeba se bát, na&nbsp;hygienu si zde potrpí.

Vyhledávačů ubytování v&nbsp;hostelech je spousta, já mám vyzkoušený [hostelworld.com](https://www.hostelworld.com/).

</section>

<section class="page-content__img-vertical">
  <figure class="figure">
    <img src="/images/ubytovani_P1040534.JPG" alt="hostel Khaosan Kyoto" width="550px" height="733px">
    <figcaption class="figure__caption">Khaosan Kyoto, jeden z řetězcových hostelů</figcaption>
  </figure>
</section>

<section class="page-content__text">

## Minshuku

Minshuku jsou dle&nbsp;definice malé rodinné bed-and-breakfast penziony, často v&nbsp;tradičních dřevěných domech s&nbsp;tatami na podlaze. Je to méně anonymní ubytování než&nbsp;velké hotely, a&nbsp;pokud se majitelé nestydí mluvit anglicky, máte ideální příležitost navázat kontakt s&nbsp;místními.

Některá minshuku jsou k&nbsp;nalezení i&nbsp;na&nbsp;běžných vyhledávačích, ale můj učitel japonštiny mi doporučil hledat na&nbsp;[jalanu](https://www.jalan.net/en/japan_hotels_ryokan/).

</section>

<section class="page-content__img-horizontal">
  <figure class="figure">
    <img src="/images/ubytovani_DSC_7378.jpg" alt="hostel v Naře" width="1060px" height="700px">
    <figcaption class="figure__caption">Typický japonský dřevěný domek, naše ubytování v Naře</figcaption>
  </figure>
</section>

<section class="page-content__text">

## Capsule hotels

V&nbsp;průvodcích jsou často jako zajímavý zážitek doporučovány capsule hotels, ve&nbsp;kterých si nepronajímáte místnost, ale jenom jakousi kapsli (šuplík, rakev…). Původně to bylo vymyšleno pro&nbsp;Japonce cestující na&nbsp;služební cesty, kteří potřebují jen někde narychlo přespat, ideálně nedaleko nádraží. Prostory jsou stísněné, svá zavazadla nemůžete mít u&nbsp;sebe (jsou k&nbsp;dispozici zamykatelné skříňky) a&nbsp;spousta návštěvníků si stěžuje na&nbsp;poměrně velkou hlučnost (chrápající sousedy nepřeslechnete). Co vám ale průvodce často zatají, je fakt, že&nbsp;vzhledem k&nbsp;původnímu určení je velká většina capsule hotels určena jen pro&nbsp;muže, takže ženy mají smůlu.

## Ryokany

Nejkrásnější a&nbsp;nejluxusnější místo, kde se v&nbsp;Japonsku můžete ubytovat, představují ryokany. Ryokany jsou v&nbsp;původním významu tradiční zájezdní hostince. Bývají v&nbsp;krásných historických dřevěných budovách s&nbsp;vnitřní zahradou a&nbsp;často mají vlastní onsen. Neplatí to samozřejmě vždy, pod názvem ryokan můžete najít inzerovaný i&nbsp;desetipatrový "panelák", který má v&nbsp;přízemi veřejné lázně, ale o&nbsp;těch se tu nebavíme. Bavíme se o&nbsp;místech, která mají duši.

</section>

<section class="page-content__img-vertical">
  <figure class="figure">
    <img src="/images/ubytovani_IMG_0736.jpg" alt="ryokan ve Fukuoce" width="550px" height="733px">
    <figcaption class="figure__caption">Vchod do ryokanu ve Fukuoce</figcaption>
  </figure>
</section>

<section class="page-content__text">

Nejkrásnější ryokany najdete mimo velká města v&nbsp;horách (i&nbsp;když i&nbsp;ty ve&nbsp;městech můžou být krásné). Většinou mají vlastní onsen (horké lázně), a ty lepší z&nbsp;nich dokonce rotenburo (tj.&nbsp;venkovní onsen). 

</section>

<section class="page-content__img-horizontal">
  <figure class="figure">
    <img src="/images/ubytovani_SAM_4037.JPG" alt="rotenburo v Shin-Hotace" width="1060px" height="795px">
    <figcaption class="figure__caption">Rotenburo v Shin-Hotace (foto &copy;Nif)</figcaption>
  </figure>
</section>

<section class="page-content__text">

Koupání v&nbsp;onsenu má svá pravidla, mezi která patří například to, že muži a&nbsp;ženy se koupou zvlášť. Nic moc, pokud cestujete ve&nbsp;dvojici. Pokud ale zapátráte, najdete i&nbsp;mixed-bath (tam se pak obvykle nekoupete nazí, ale dostanete jakýsi ručník z&nbsp;plavkoviny, do&nbsp;kterého se můžete zabalit). Mezi ně patří moje milovaná [Karukaya Sanso](https://cs.hotels.com/ho642107/suimeikan-karukaya-sanso-takajama-japonsko/), která má jedny z&nbsp;největších venkovních lázní v&nbsp;Japonsku (3&nbsp;soukromé lázně, jedny čistě ženské a jedny společné).

Kromě koupání v&nbsp;horkých pramenech stojí za to navštívit ryokan kvůli jídlu. V&nbsp;ceně jsou večeře a&nbsp;snídaně podávané formou kaiseki ryori, což je tradiční japonská haute cuisine. Večeře může trvat i&nbsp;dvě hodiny, protože dostanete více než&nbsp;10&nbsp;"chodů" složených z&nbsp;místních sezónních ingrediencí upravených tak, aby lahodily nejen jazyku, ale i&nbsp;oku.

</section>

<section class="page-content__img-horizontal">
  <figure class="figure">
    <img src="/images/ubytovani_P1040695.JPG" alt="večeře ve ryokanu" width="1060px" height="795px">
    <figcaption class="figure__caption">Večeře ve ryokanu v Shin-Hotace (ne, to nejsou všechny chody).</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/ubytovani_IMG_1215.jpg" alt="syrové koňské maso" width="1060px" height="795px">
    <figcaption class="figure__caption">Součástí menu jsou místní speciality, zde syrové koňské maso.</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/ubytovani_P1040701.JPG" alt="večeře ve ryokanu" width="1060px" height="795px">
    <figcaption class="figure__caption">Velmi se dbá na vizuální úpravu jídla (ten javorový list je speciálně upravená sladká brambora).</figcaption>
  </figure>
</section>

<section class="page-content__text">

Nevím, jestli se od&nbsp;doby, co jsme v&nbsp;Japonsku byli naposledy, něco změnilo, ale ještě v&nbsp;roce 2014 spousta hotelů neumožňovala platbu kartou (nebo alespoň ne&nbsp;kartou vydanou mimo Japonsko). Vzhledem k&nbsp;tomu, že ryokany se&nbsp;často nachází mimo civilizaci, doporučuju se&nbsp;zásobit hotovostí (pozor, ne&nbsp;všechny japonské bankomaty přijímají nejaponské platební karty). I&nbsp;když pak dochází ke&nbsp;kuriózním situacím, jako když jsme v&nbsp;roce 2011 strávili ve&nbsp;třech lidech dvě noci v&nbsp;odlehlém ryokanu uprostřed hor a&nbsp;při odjezdu vyskládali na&nbsp;dřevo 100&nbsp;tisíc yenů v&nbsp;bankovkách…

Ryokany lze najít na&nbsp;běžných rezervačních stránkách, jalanu zmíněném výše nebo například [zde](https://www.hitou.or.jp/en/).

## Kempy

Na opačném konci spektra, než jsou ryokany, najdeme kempy. Ano, i&nbsp;v&nbsp;Japonsku se dá spát v&nbsp;kempu pod&nbsp;stanem. A&nbsp;je to velmi levné (v&nbsp;závislosti na&nbsp;poloze a&nbsp;vybavení až&nbsp;10x levnější než hotel). Běžný turista v&nbsp;Japonsku si samozřejmě nenabalí do&nbsp;kufru spacák a&nbsp;stan, jen aby ušetřil za&nbsp;ubytování, ale jako reálnou možnost to zvažte, pokud se chystáte jet v&nbsp;Japonsku do&nbsp;hor. My jsme plánovali vícedenní přechod národního parku Daisetsuzan na&nbsp;Hokkaidu a&nbsp;počítali se spaním v&nbsp;horách, tudíž jsme využili toho, že vybavení stejně vezeme s&nbsp;sebou, a&nbsp;zbytek pobytu na&nbsp;Hokkaidu strávili v&nbsp;kempech.

Co našince může překvapit, je to, že&nbsp;japonské kempy nemusí mít sprchy. Je to dané tím, že&nbsp;více méně všude jsou sentó (veřejné umývárny) nebo je poblíž nějaký ryokan s&nbsp;onsenem. Do&nbsp;obou stačí zaplatit vstup a&nbsp;můžete se ráchat v&nbsp;horké vodě, jak dlouho chcete.

Základní informace ke&nbsp;kempování mají stránky [Japan Travel](https://www.japan.travel/en/guide/camping/), seznam kempů můžete najít i&nbsp;na&nbsp;stránkách lokálních turistických informačních středisek ([zde](https://en.visit-hokkaido2.jp/travelPlanner/index.php?ctg3=40407) například pro&nbsp;Hokkaido). Nebo jen prozkoumejte oblast, co vás zajímá, na&nbsp;google maps, kempy jsou tam vyznačené symbolem stanu.

</section>

<section class="page-content__img-horizontal">
  <figure class="figure">
    <img src="/images/ubytovani_P1060148.JPG" alt="kemp na Hokkaidu" width="1060px" height="795px">
    <figcaption class="figure__caption">Na rozdíl od svých trvalých obydlí Japonci při kempování místem nešetří a páry klidně bydlí ve stanech pro 6 osob.</figcaption>
  </figure>
</section>

<section class="page-content__text">

V&nbsp;horách se dá přespávat také v&nbsp;horských chatách. Jejich vybavení a&nbsp;podmínky přespání si ale zjistěte předem, v&nbsp;některých nenajdete ani elektřinu a&nbsp;pitnou vodu, jsou to čistě jen noclehárny pro&nbsp;poutníky.

</section>

<section class="page-content__img-horizontal">
  <figure class="figure">
    <img src="/images/ubytovani_P1050744.JPG" alt="chata na Kurodake" width="1060px" height="795px">
    <figcaption class="figure__caption">Horská chata na Kurodake</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/ubytovani_P1050727.JPG" alt="nocelhárna na Kurodake" width="1060px" height="795px">
    <figcaption class="figure__caption">Dřevěné pryčny v místnosti pro cca 30 osob (a nepočítaně pavouků)</figcaption>
  </figure>
</section>

<section class="page-content__text">

## Chrámy

Zajímavou alternativou k&nbsp;běžným typům ubytování je možnost přespat v&nbsp;buddhistických chrámech (shukubo). Nenabízí to zdaleka všechny chrámy, a&nbsp;ty, co ano, si to nechají pěkně zaplatit, ale musí to být úžasný zážitek. Pobyt obvykle zahrnuje večeři, spaní na&nbsp;tatami, účast na&nbsp;ranní modlitbě a&nbsp;snídani. Asi nejznámější oblastí, kde můžete shukubo najít, je okolí hory Koya, ubytování můžete zamluvit na&nbsp;jejich [oficiálních stránkách](http://eng.shukubo.net/temple-lodging.html).

## Love hotely a jiné alternativní formy ubytování

A&nbsp;na&nbsp;závěr jedno vpravdě netradiční ubytování. Pokud nastane nějaký problém a&nbsp;vy nebudete mít z&nbsp;nějakého důvodu na&nbsp;danou noc zajištěné ubytování, můžete zkusit přespat v&nbsp;**love hotelu**. Love hotely jsou, jak název napovídá, hodinové hotely. Vznikaly z&nbsp;čistě pragmatických důvodů: japonské domy jsou malé, zvukově nijak neizolované, a&nbsp;pokud chcete mít se&nbsp;svou drahou polovičkou chvíli soukromí, můžete si pronajmout pokoj v&nbsp;love hotelu. Existují 2&nbsp;varianty pobytu, rest (cca&nbsp;2-4 hodiny) a&nbsp;stay (do&nbsp;rána, tato možnost se obvykle otevírá až po&nbsp;22:00), rezervace předem samozřejmě není nutná. Love hotely jsou ve&nbsp;všech větších městech a&nbsp;podle cedulí rest/stay na ulici před hotelem je poznáte na&nbsp;první pohled.

</section>

<section class="page-content__img-horizontal">
  <figure class="figure">
    <img src="/images/ubytovani_DSC_9863.jpg" alt="nocelhárna na Kurodake" width="1060px" height="700px">
    <figcaption class="figure__caption">Love hotel v Tokyu (místnost je bílá, ale na panelu za postelí si můžete navolit barvu osvětlení).</figcaption>
  </figure>
</section>

<section class="page-content__text">

Problém by mohl nastat, jen pokud nejste smíšená dvojice (zvláště u&nbsp;samotných žen se předpokládá, že&nbsp;se jedná o&nbsp;prostitutky čekající na&nbsp;klienty), pak by vám mohli odmítnout pronajmout pokoj. V&nbsp;takovém případě můžete vyzkoušet jiný alternativní způsob pobytu: přespat v&nbsp;**manga café**. Jsou to kavárny otevřené 24&nbsp;hodin denně, které nabízí počítače s&nbsp;internetem a&nbsp;rozsáhlou knihovnu mangy volně ke&nbsp;čtení. Vy si za&nbsp;poplatek pronajmete "židli" (levnější jsou volně u&nbsp;stolu, dražší v&nbsp;uzavřených kójích), na&nbsp;které můžete strávit noc.

Pokud byste chtěli **love hotel** využít k&nbsp;tomu, k&nbsp;čemu je primárně určen, doporučuju předem hodit do&nbsp;googlu oblast, která vás zajímá, a&nbsp;zkusit najít nějaký zajímavý (nebo přímo bizarní), ať už ta návštěva stojí za to. Je libo vesmírnou stanici, nemocniční pokoj, školní třídu, kostýmy z&nbsp;anime nebo Popelčin zámek? V&nbsp;Japonsku je možné [všechno](https://www.hotelscombined.com/news/love-hotels-valentines-day-japan/).

Vyhledávač love hotelů např.&nbsp;[zde](https://happyhotel.jp/index.jsp) (pouze v japonštině).

</section>