---
layout: layouts/article.njk
title: Jídlo
subtitlevisible: no
index: no
hero: /images/jidlo_hero.JPG
header: down
before: Ubytování
beforelink: /prakticke-rady/ubytovani/
back: Praktické rady
backlink: /prakticke-rady/
after: no
afterlink: #
perex: Kdybych si musela vybrat jen jednu jedinou věc, kvůli které se Japonska ráda vracím, asi bych si vybrala jídlo. Japonská kuchyně, byť neprávem označovaná za&nbsp;nevýraznou, je neuvěřitelně rozmanitá a&nbsp;rozhodně stojí za&nbsp;to vyzkoušet jídla, ke&nbsp;kterým se tady ve&nbsp;střední Evropě jen těžko dostanete.
tags:
- articles
- tips
---
<section class="page-content__text">

Japonská kuchyně je jeden z&nbsp;hlavních důvodů, proč se do Japonska ráda vracím. Většina Čechů si pod pojmem japonská kuchyně představí tak maximálně sushi (a&nbsp;ještě si ho bude plést se&nbsp;sashimi), někteří možná ochutnali rámen, ale to je tak všechno. Japonská kuchyně je přitom rozmanitá, využívá širokou škálu ingrediencí a&nbsp;typů přípravy, zaměřuje se na&nbsp;**sezónnost** a&nbsp;**lokálnost** a&nbsp;dává si velkou práci s&nbsp;prezentací a&nbsp;vizuální úpravou. Někomu může připadat nevýrazná; Japonci nepoužívají příliš druhů koření a&nbsp;zaměřují se spíš na&nbsp;to, aby dali vyniknout přirozené chuti potravin.

Pokud s&nbsp;japonskou kuchyní nemáte příliš zkušeností, zajděte do některé z místních **japonských restaurací** (většina jich je bohužel jen v&nbsp;Praze, ale za&nbsp;výlet to stojí). Nebudu sem dávat konkrétní tipy, tento článek píšu v&nbsp;covidové době a&nbsp;je otázka, která z&nbsp;restaurací přežije (držím palce [Mashhaně](http://www.mashhana.cz)), ale určitě budete schopni nějaké dobré vygooglit.

## Lokálnost surovin

Každé místo v&nbsp;Japonsku má nějakou svoji lokální specialitu. Pokud si chcete svůj pobyt v&nbsp;Japonsku opravdu vychutnat, vřele doporučuju si předem zjistit, co je typické zrovna pro tu vaši oblast, kam se chystáte, a&nbsp;pak si na to do&nbsp;restaurace zajít. Místní jsou na&nbsp;svou kuchyni hrdí a&nbsp;můžu vám zaručit, že to bude stát za to.

Speciality mohou být typické pro celý **region** nebo třeba jen pro **jedno konkrétní město**. Jako příklad bych uvedla Hokkaido, které je známé třemi druhy rámenu (resp. třemi druhy vývaru, který slouží jako základ pro&nbsp;rámen): shoyu rámen (základem je sojová omáčka), miso rámen (základem je miso, tj. pasta ze&nbsp;sojových bobů) a&nbsp;shio rámen (základem je sůl). A Hakodate, město na&nbsp;Hokkaidu ležící, je zase známé pokrmy ze&nbsp;syrové olihně.

</section>

<section class="page-content__img-horizontal">
  <figure class="figure">
    <img src="/images/jidlo_P1050889.JPG" alt="rámen" width="1060px" height="795px">
    <figcaption class="figure__caption">Shio rámen</figcaption>
  </figure>
</section>

<section class="page-content__text">

Oproti tomu hakata rámen je druh rámenu, který dostanete jen na&nbsp;Kyushu (speciálně ve&nbsp;Fukuoce, odkud pochází). A&nbsp;Kyushu má také jako svou specialitu pokrmy ze&nbsp;syrového koňského masa (na&nbsp;svazích sopky Aso jsou rozsáhlé pastviny, kde se chová speciální plemeno koní jen na&nbsp;maso).

</section>

<section class="page-content__img-horizontal">
  <figure class="figure">
    <img src="/images/jidlo_IMG_1215.jpg" alt="syrové koňské maso" width="1060px" height="795px">
    <figcaption class="figure__caption">Syrové koňské maso podávané ve ryokanu v Hitoyoshi</figcaption>
  </figure>
</section>

<section class="page-content__text">

## Sezónnost surovin

Kromě místa je pro&nbsp;japonskou kuchyni důležité i&nbsp;období, kdy vaříte. Ať už jde o&nbsp;**roční období**, které ovlivní, jaké suroviny zrovna dozrávají, tak i&nbsp;třeba termíny svátků, se kterými se pojí konkrétní pokrmy (např. na&nbsp;Silvestra se podávají toshikoshi soba, což jsou pohankové nudle, jejichž délka symbolizuje dlouhý život, a&nbsp;to, že jdou ze&nbsp;všech typů japonských nudlí nejsnadněji krájet, zase odkazuje na&nbsp;snadné překonání životních nástrah). Některá jídla dostanete jen **v&nbsp;zimě**, typicky různé druhy nabe, což jsou japonské hot pots, "horké kotlíky" s&nbsp;vývarem, do&nbsp;kterého si namáčíte všemožné ingredience, jako je zelenina, houby nebo maso (ptejte se po&nbsp;shabu shabu nebo sukiyaki, během matsuri se často vaří oden). Pro&nbsp;**léto** jsou typické zaru soba, studené pohankové nudle, které vás mají ochladit.

</section>

<section class="page-content__img-horizontal">
  <figure class="figure">
    <img src="/images/jidlo_P1040726.JPG" alt="shabu shabu" width="1060px" height="795px">
    <figcaption class="figure__caption">Shabu shabu</figcaption>
  </figure>
</section>

<section class="page-content__text">

Japonci v průběhu roku pořádají různé místní slavnosti, **matsuri**, které se vážou buď na celonárodní svátky (jako je letní tanabata) nebo na&nbsp;nějaké význačné datum, které souvisí s&nbsp;místním chrámem, který matsuri pořádá. Konkrétní průběh slavnosti se liší místo od&nbsp;místa, ale co je všechny spojuje, je hromada jídla. Cesta k&nbsp;chrámu je lemovaná stánky s&nbsp;tím nejlepším pouličním občerstvením, jaké si umíte představit.

</section>

<section class="page-content__img-horizontal">
  <figure class="figure">
    <img src="/images/jidlo_P1040771.JPG" alt="street food" width="1060px" height="795px">
    <figcaption class="figure__caption">Hashimaki, okonomiyaki na špejli</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/jidlo_P1040777.JPG" alt="street food" width="1060px" height="795px">
    <figcaption class="figure__caption">Rybičky ze sladkého těsta</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/jidlo_P1040778.JPG" alt="street food" width="1060px" height="795px">
    <figcaption class="figure__caption">Do sladkých sirupů namáčené ovoce</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/jidlo_P1040781.JPG" alt="street food" width="1060px" height="795px">
    <figcaption class="figure__caption">Oden</figcaption>
  </figure>
</section>

<section class="page-content__text">

Moje oblíbená "ingredience", která nejlépe odráží sezónnost a&nbsp;lokalitu jídla, se jmenuje 山菜 **sansai**, doslova horská zelenina. Jedná se o různé jedlé rostliny, které najdete v&nbsp;přírodě: houby, různé cibuloviny nebo třeba výhonky kapradí. Jednoduše to, co zrovna roste ve&nbsp;vašem okolí. Sansai se přidává do&nbsp;omáček a vývarů, jí se s&nbsp;nudlemi nebo třeba v&nbsp;kari. Vřele doporučuju sansai vyzkoušet, pokud na ni někde narazíte; nikdy nebude jíst to samé jako minule a&nbsp;pokaždé to bude dobré a zajímavé.

</section>

<section class="page-content__img-horizontal">
  <figure class="figure">
    <img src="/images/jidlo_P1040650.JPG" alt="udon se sansai" width="1060px" height="795px">
    <figcaption class="figure__caption">Udon nudle se sansai</figcaption>
  </figure>
</section>

<section class="page-content__text">

## Praktické rady

**Naučte se jíst hůlkami**. Zní to jako směšná rada, ale vážně, naučte se to. Trénujte doma, ať pak nedopadnete jako jeden francouzský pár, který jsme potkali v&nbsp;běžné řetězcové restauraci v&nbsp;Shibuyi, kousek od&nbsp;oné slavné přelidněné křižovatky, která je na&nbsp;většině fotek z&nbsp;Tokya (a&nbsp;člověk by tedy čekal, že tam budou na&nbsp;cizince zvyklí). Pán požádal o&nbsp;příbor, obsluha chvíli rozpačitě koukala a&nbsp;nakonec odněkud vylovila dětskou plastovou vidličku…

Což tedy neznamená, že Japonci příborem nejí nikdy. Jí, a&nbsp;to konkrétně kari. Do&nbsp;toho se tedy hůlkami nepouštějte, ono by vám to beztak asi moc nešlo.

</section>

<section class="page-content__img-horizontal">
  <figure class="figure">
    <img src="/images/jidlo_P1050937.JPG" alt="kari se sansai" width="1060px" height="795px">
    <figcaption class="figure__caption">Kari se sansai</figcaption>
  </figure>
</section>

<section class="page-content__text">

A sushi (minimálně nigiri) se může jíst rukama.

Mohu-li vám doporučit, **naučte se názvy** těch nejběžnějších japonských jídel, ať se vám snáze vybírá z jídelního lístku. Rámen, udon a&nbsp;soba nudle, kari (japonská varianta, hustá hnědá omáčka), sushi, sashimi, yakitori, tonkatsu, tempura, takoyaki, okonomiyaki, donburi… Zdá se, že je toho hodně, ale ono je opravdu co zkoušet! Stručný přehled základních jídel a některých regionálních specialit má třeba [japan guide](https://www.japan-guide.com/e/e620.html).

Výhodou je, že spousta japonských restaurací má venku ve&nbsp;výloze realistické **plastové makety jídel**, která prodávají. Vyberete si očima a&nbsp;uvnitř pak už jen ukážete, co chcete. Nepřečtete-li název (protože je např. jen v&nbsp;kanji), jídlo si vyfoťte a&nbsp;uvnitř ukažte obrázek. Jiné restaurace mají přímo jídelní lístky s&nbsp;fotkami jídel, na&nbsp;které stačí ukázat prstem.

</section>

<section class="page-content__img-horizontal">
  <figure class="figure">
    <img src="/images/jidlo_SAM_3087.JPG" alt="makety jídel" width="1060px" height="795px">
    <figcaption class="figure__caption">Makety jídel ve výloze (foto &copy;Nif)</figcaption>
  </figure>
</section>

<section class="page-content__text">

Pokud nemají ani to, nezbývá než se s&nbsp;obsluhou zkusit domluvit rukama nohama. Na&nbsp;angličtinu moc nespoléhejte, mimo Tokyo a&nbsp;Kyoto (a&nbsp;často ani v&nbsp;nich) vám nebudou rozumět. Pak můžete zkusit požádat o&nbsp;**osusume**, což je vlastně doporučení šéfkuchaře.

Pokud to se zkoušením japonské kuchyně myslíte vážně a&nbsp;chcete se dozvědět něco víc, vřele doporučuju **knížku** [What's what in japanese restaurants](https://www.bookdepository.com/Whats-What-Japanese-Restaurants-Guide-Ordering-Eating-Enjoying-Robb-Satterwhite/9784770031440) od&nbsp;Robba Satterwhitea.

Pokud chcete vyzkoušet typickou každodenní japonskou kuchyni, doporučuju restaurace a&nbsp;**jídelny na nádražích**. Dostanete tam jídlo rychle (japonští sararímani přestupující z&nbsp;vlaku na&nbsp;vlak nemají čas čekat), bude levné a&nbsp;vyzkoušíte to nejtypičtější, co japonská kuchyně nabízí, tedy soba a&nbsp;udon nudle s&nbsp;nějakou omáčkou nebo nějaký druh donburi (miska rýže a&nbsp;na&nbsp;ní nějaký druh masa nebo omáčky). Já má ráda třeba oyakodon, což je kuřecí a&nbsp;vajíčko, oblíbený je katsudon, což je donburi s&nbsp;nakrájeným tonkatsu (vepřový řízek).

V těchto (ale i&nbsp;jiných běžných) restauracích se setkáte se zvláštním typem placení: **automaty**. Venku před&nbsp;restaurací nebo uvnitř poblíž vchodu mají tlačítkový automat, na&nbsp;kterém jsou napsány názvy jídel, která uvnitř prodávají (bohužel většinou jen v&nbsp;kanji, proto je dobré mít nějaká základní jídla napsaná na papírku, ať víte, co zmáčknout). Vyberete si jídlo, zaplatíte a&nbsp;vypadne vám lísteček, který dáte obsluze uvnitř. Pokud jste si vybrali nějaký druh omáčky, který se podává s&nbsp;udon nebo soba nudlemi, je možné, že&nbsp;typ nudlí budete hlásit až&nbsp;obsluze vevnitř.

</section>

<section class="page-content__img-horizontal">
  <figure class="figure">
    <img src="/images/jidlo_IMG_1056.jpg" alt="automat na jídlo" width="1060px" height="795px">
    <figcaption class="figure__caption">Automat na jídlo</figcaption>
  </figure>
</section>

<section class="page-content__text">

Cenově výhodné jsou tzv. **teishoku**, jídelní sety, kdy na&nbsp;stůl dostanete tác s&nbsp;několika chody: obvykle jedno hlavní jídlo, polévku, misku rýže a&nbsp;pak třeba mističku s nakládanou zeleninou.

V Japonsku neexistuje **spropitné**. Obsluze ho nevnucujte, není to zvykem a&nbsp;spíš je tím urazíte nebo za vámi poběží, že jste tam něco zapomněli.

Co taky stojí za to vyzkoušet, je balené jídlo prodávané v&nbsp;konbini. **Konbini** je taková samoobsluha/obchod se smíšeným zbožím, název je zkratkou z&nbsp;convenience store. Kromě jídla prodávají i&nbsp;drogerii, základní léky, ponožky, deštníky, prostě všechno možné, co je potřeba mít po&nbsp;ruce. Ke&nbsp;snídani nebo svačině doporučuju onigiri, do&nbsp;tvaru trojúhelníku uhňácanou hrudka rýže, uvnitř které je nějaká náplň (kuřecí maso s majonézou, řasy, slaná švestka umeboshi a milion dalších příchutí) a která je obalená řasou nori. A melon pan, doslova melounový chleba, který ale s&nbsp;melounem (a&nbsp;vlastně ani chlebem) nemá nic společného. Je to sladká bulka, která má na&nbsp;sobě polevu rozřezanou na&nbsp;čtverečky - ty prý připomínají jeden z&nbsp;druhů melounů.

A pak samozřejmě balený oběd. Na&nbsp;pokladně k němu dostanete hůlky a&nbsp;zeptají se vás, jestli to chcete ohřát - není problém si sednout někde venku a&nbsp;oběd si sníst.

</section>

<section class="page-content__img-horizontal">
  <figure class="figure">
    <img src="/images/jidlo_P1040088.JPG" alt="bento z konbini" width="1060px" height="795px">
    <figcaption class="figure__caption">Bento z konbini</figcaption>
  </figure>
</section>

<section class="page-content__text">

Dvě kulturní odlišnosti, které mě v&nbsp;této souvislosti napadly: 

1. Japonci nikdy nejí za&nbsp;chůze, je to neslušné. Vždycky se s&nbsp;jídlem zastavte a&nbsp;ještě lépe si s&nbsp;ním někde sedněte (klidně na schody).

2. Japonci nikdy nejí jablko se&nbsp;šlupkou. Při našem prvním pobytu jsem to netušila a&nbsp;teď už chápu, proč na&nbsp;nás místní v&nbsp;Takayamě tak divně hleděli, když jsme si na&nbsp;trhu koupili proslavenou místní odrůdu jablek a&nbsp;pěkně okousali ohryzek sedíce na&nbsp;břehu řeky. Jak mi vysvětlil můj učitel japonštiny, tohle dělají jen barbaři, správný Japonec si jablko nakrájí a&nbsp;oloupe.

Na závěr bych pár slovy ráda zmínila **kaiseki ryori**, japonskou *haute cuisine*, to nejlepší a&nbsp;nejfajnovější z&nbsp;japonské kuchyně, co můžete zažít (záměrně nepíšu ochutnat, protože se jedná o&nbsp;zážitek se&nbsp;vším všudy). Není to žádná kostka ve&nbsp;skluzu, jedná se o&nbsp;několikahodinovou hostinu složenou z&nbsp;více než deseti, patnácti chodů, kde ochutnáte to nejlepší z&nbsp;místní kuchyně, z&nbsp;lokálních a&nbsp;sezónních surovin upravených tak, aby lahodily nejen jazyku, ale i&nbsp;oku. Běžný turista, který neumí japonsky, se ke kaiseki ryori nejsnadněji dostane pobytem v&nbsp;ryokanu (viz sekce [Ubytování](/prakticke-rady/ubytovani/)); večeře a&nbsp;snídaně jsou součástí balíčku.

</section>

<section class="page-content__img-horizontal">
  <figure class="figure">
    <img src="/images/jidlo_IMG_1208.jpg" alt="večeře ve ryokanu" width="1060px" height="795px">
    <figcaption class="figure__caption">Večeře ve ryokanu</figcaption>
  </figure>
</section>