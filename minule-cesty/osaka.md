---
layout: layouts/article.njk
title: Osaka
subtitle: 25.–26.&nbsp;9.&nbsp;2011
subtitlevisible: yes
index: no
hero: /images/osaka_hero.jpg
header: up
before: Tokushima
beforelink: /minule-cesty/tokushima/
back: Zpět na přehled cest
backlink: /minule-cesty/
after: Nara
afterlink: /minule-cesty/nara/
tags:
- articles
- pasttrips
- firsttrip
---
<section class="page-content__text">

První týden našeho pobytu se nachýlil se konci a my se měli přesunout ze Shikoku do oblasti **Kansai**. Kdybychom ještě měli rail pass, museli bychom zpátky přes půl ostrova, protože jediný železniční most spojující Shikoku a Honshu je mezi Okayamou a Takamatsu. Sice bychom jeli zadarmo, ale cesta by nám trvala přes 4 hodiny. Nám už ale platnost pasu vypršela a tak jsme zvolili cestu dálkovým autobusem, jehož trasa do Osaky vedla přes ten krásný bílý most v Narutu zmiňovaný v předchozím článku a trvala jen něco kolem 2,5 hodiny. Většina cesty vedla po dálnici podél pobřeží. Japonské dálnice jsou často (v závislosti na terénu a hustotě zástavby) vedeny po pilířích ve výšce, takže byl z autobusu nádherný výhled na obrovský přístav v **Kobe** a na většinu Osaky. Já mám ráda jak přírodu, tak i velká města, ale manžel byl v lehkém šoku z množství betonu, který nás najednou po týdnu na rurálním Shikoku obklopil. K tomu připočtěte množství lidí a aut… Ne, Osaka rozhodně není pro milovníky ticha a klidu. Přišla mi mnohem hektičtější než Tokyo.

V Osace jsme se měli setkat s třetí členkou naší výpravy, Nif. Doma jsme žertovali, že si dáme sraz na nádraží pod hodinami, ale naštěstí jsme podobné bláznivé nápady zavrhli ještě před příjezdem a domluvili se, že se potkáme na hostelu. Osacké nádraží **Umeda** je jedno z mála míst, kde jsme se v Japonsku málem ztratili (ještě se nám to povedlo v Kyotu, ale tam šlo o jiný problém). Během naší návštěvy procházelo nádražní podzemí rekonstrukcí, takže některé průchody byly zavřené a chyběly cedule. Kromě vlakového a autobusového nádraží se tu protínají ještě 3 linky metra (protínají asi není úplně správné slovo, protože každá linka má zastávku jinde) a pohyb lidí probíhá v několika patrech včetně těch podzemních. Kompas s sebou!

</section>

<section class="page-content__img-horizontal">
  <figure class="figure">
    <img src="/images/osaka_P1040351.JPG" alt="plán stanice metra" width="1060px" height="795px">
    <figcaption class="figure__caption">Plánek stanice metra</figcaption>
  </figure>
</section>

<section class="page-content__text">

Chtěli jsme bydlet v centru, abychom to měli blízko k nočnímu srdci města, Dotonbori. Ideálně umístěný se nám jevil jeden hostel poblíž stanice metra Yotsubashi, ale na místě jsme zjistili, že je hostelem jen podle jména. Ve skutečnosti se jednalo o soukromý třípokojový byt, kde v jednom pokoji bydlel majitel (velice svérázný, pravděpodobně zhulený týpek) a v dalších dvou pokojích pronajímal postele. Na dvě noci nám to nevadilo, ale asi si umíte představit, jak velké (nebo spíš malé) japonské byty jsou, místa nebylo nazbyt. S Nif jsme se opravdu šťastně shledali a vyrazili objevovat Osaku.

Jako první jsme chtěli vidět **Shinsekai**, doslova přeloženo Nový svět. Je to čtvrť Osaky postavená na začátku 20. století. Jako vzor si vzali Paříž (stojí tam i věž podobná Eiffelovce) a New York a ve své době to byla výkladní skříň Osaky. Od té doby se ale hodně změnilo, čtvrť zchátrala a dnes působí značně retro dojmem. Taky se říká, že to není úplně bezpečné místo (na japonské poměry), najdete tam bezdomovce, prostitutky i organizovaný zločin. To nemůžu potvrdit, ve dne jsou ulice lemované krámky s jídlem a plné místních hrajících go a shogi. Po setmění jsme tam ale nešli. Pravda je, že v době našeho pobytu se v Osace v nechvalně proslulých uličkách kolem nádraží Tennoji stala vražda, byly toho plné zprávy…

</section>

<section class="page-content__img-horizontal">
  <figure class="figure">
    <img src="/images/osaka_P1040353.JPG" alt="Shinsekai" width="1060px" height="795px">
    <figcaption class="figure__caption">Shinsekai</figcaption>
  </figure>
</section>

<div class="page-content__img-vertical-wrapper">
  <section class="page-content__img-vertical">
    <figure class="figure">
      <img src="/images/osaka_P1040358.JPG" alt="hráči go" width="550px" height="733px">
      <figcaption class="figure__caption">Hráči go</figcaption>
    </figure>
  </section>

  <section class="page-content__img-vertical">
    <figure class="figure">
      <img src="/images/osaka_P1040363.JPG" alt="věž Tsutenkaku" width="550px" height="733px">
      <figcaption class="figure__caption">Věž Tsutenkaku</figcaption>
    </figure>
  </section>
</div>

<section class="page-content__text">

Na Shinsekai navazuje **Den Den Town**, což je osacká varianta tokijské Akihabary, tedy čtvrť zaměřená na krámky s elektronikou a otaku kulturu (manga obchody apod.).

</section>

<div class="page-content__img-vertical-wrapper">
  <section class="page-content__img-vertical">
    <figure class="figure">
      <img src="/images/osaka_P1040377.JPG" alt="Den Den Town" width="550px" height="733px">
      <figcaption class="figure__caption">Den Den Town</figcaption>
    </figure>
  </section>

  <section class="page-content__img-vertical">
    <figure class="figure">
      <img src="/images/osaka_P1040380.JPG" alt="Den Den Town" width="550px" height="733px">
      <figcaption class="figure__caption">Den Den Town</figcaption>
    </figure>
  </section>
</div>

<section class="page-content__text">

Jak jsem už zmínila, Shinsekai je plný jídla. Před vývařovnami a pouličními stánky se tvořily dlouhé fronty, podle kterých v Asii bezpečně poznáte, kde se dobře vaří a kam máte určitě zajít. My poprvé v životě vyzkoušeli **takoyaki**, grilované kuličky z těstíčka, uprostřed kterého je kousek chobotnice.

</section>

<section class="page-content__img-horizontal">
  <figure class="figure">
    <img src="/images/osaka_P1040367.JPG" alt="takoyaki" width="1060px" height="795px">
    <figcaption class="figure__caption">Takoyaki</figcaption>
  </figure>
</section>

<section class="page-content__text">

U jídla ještě zůstaneme. Osaka je proslulá jiným místním pokrmem: **okonomiyaki**. Jedná se o jakousi zelnou omeletu pečenou na železném plátu přímo na vašem stole. Existuje jich nespočet druhů, s masem, rybou, krevetami, kimchi… na co si jen vzpomenete. Navrch přijde speciální okonomiyaki omáčka, majonéza, lístky sušené ryby (bonito flakes, katsuobushi) a sušené řasy. Je to vynikající. Mimochodem, kdybyste chtěli okonomiyaki ochutnat a nedostali se až do Japonska, skvělé dělají v restauraci Abeno kousek od Britského muzea v Londýně (a taky za něj dostali michelinskou hvězdu).

</section>

<section class="page-content__img-horizontal">
  <figure class="figure">
    <img src="/images/osaka_P1040396.JPG" alt="okonomiyaki" width="1060px" height="795px">
    <figcaption class="figure__caption">Okonomiyaki</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/osaka_P1040400.JPG" alt="okonomiyaki" width="1060px" height="795px">
    <figcaption class="figure__caption">Okonomiyaki</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/osaka_P1040402.JPG" alt="okonomiyaki" width="1060px" height="795px">
    <figcaption class="figure__caption">Okonomiyaki</figcaption>
  </figure>
</section>

<section class="page-content__text">

Většina turistů nevynechá osacký **hrad**, ale vzhledem k tomu, že je to jen betonová replika, jsme se dovnitř moc nehrnuli a prošli si jen okolní park, abychom načerpali trochu energie po náročném dni. Park je zelená oáza uprostřed betonové džungle, je plný mladých lidí, pouličních umělců, skaterů, a taky jsou v něm ty nejhnusnější veřejné záchody, na jaké jsem v Japonsku narazila…

</section>

<section class="page-content__img-horizontal">
  <figure class="figure">
    <img src="/images/osaka_P1040390.JPG" alt="osacký hrad" width="1060px" height="795px">
    <figcaption class="figure__caption">Osacký hrad</figcaption>
  </figure>
</section>

<section class="page-content__text">

Co naopak k návštěvě rozhodně doporučuju, je akvárium **Osaka Aquarium Kaiyukan**. Pravidelně se umísťuje v žebříčcích top 10 nejkrásnějších akvárií světa. Je na pobřeží a jeho součástí je i obří ruské kolo, ze kterého je nádherný výhled na město a na přístav okolo.

</section>

<section class="page-content__img-horizontal">
  <figure class="figure">
    <img src="/images/osaka_DSC_7356.jpg" alt="Osaka Aquarium Kaiyukan" width="1060px" height="700px">
    <figcaption class="figure__caption">Osaka Aquarium Kaiyukan</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/osaka_DSC_7354.jpg" alt="pohled na město" width="1060px" height="700px">
    <figcaption class="figure__caption">Pohled na město z ruského kola</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/osaka_DSC_7355.jpg" alt="pohled na město" width="1060px" height="700px">
    <figcaption class="figure__caption">Pohled na město z ruského kola</figcaption>
  </figure>
</section>

<section class="page-content__text">

Další místo, odkud je nádherný výhled na Osaku, je **Umeda Sky Building**. Jsou to dva mrakodrapy spojené až v horních patrech, vyhlídka je na střeše pod širým nebem. Poslední stoupání do vyhlídkového patra navíc absolvujete po eskalátorech, které vedou volným prostorem mezi oběma mrakodrapy.

</section>

<section class="page-content__img-horizontal">
  <figure class="figure">
    <img src="/images/osaka_DSC_7361.jpg" alt="pohled na město" width="1060px" height="700px">
    <figcaption class="figure__caption">Pohled na město z Umeda Sky Building</figcaption>
  </figure>
</section>

<section class="page-content__img-horizontal">
  <figure class="figure">
    <img src="/images/osaka_DSC_7369.jpg" alt="pohled na město" width="1060px" height="700px">
    <figcaption class="figure__caption">Pohled na město z Umeda Sky Building</figcaption>
  </figure>
</section>

<section class="page-content__text">

Nejvíc je ale Osaka proslavená nočním životem. Bary a kluby, diskotéky, nálevny a putyky všeho druhu, hodně světel, hodně hudby, hodně reklam a hodně lidí, to je noční centrum Osaky, **Dotonbori**. Nábřeží stejnojmenné řeky zná z fotek i člověk, který o Osace jinak nic netuší. My nejsme ten typ lidí, který by v barech trávil noci, ale i tak jsme se do uliček okolo zašli podívat a stálo to za to.

</section>

<div class="page-content__img-vertical-wrapper">
  <section class="page-content__img-vertical">
    <figure class="figure">
      <img src="/images/osaka_DSC_7347.jpg" alt="Glico Man" width="550px" height="734px">
      <figcaption class="figure__caption">Glico Man</figcaption>
    </figure>
  </section>

  <section class="page-content__img-vertical">
    <figure class="figure">
      <img src="/images/osaka_P1040423.JPG" alt="Dotonbori" width="550px" height="733px">
      <figcaption class="figure__caption">Dotonbori</figcaption>
    </figure>
  </section>
</div>

<section class="page-content__text">

## Závěrečné ohlédnutí

Jsem ráda, že jsem se do Osaky podívala, byl to zážitek. Den a půl, který jsme si na ni vyhradili, ale bohatě stačil na to, abychom viděli vše podstatné, takže podruhé už bych se tam vracet nemusela. A mého muže tam už nikdy nikdo nedostane :)

</section>